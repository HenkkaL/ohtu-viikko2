## Tero Huomo: Ohjelmistoarkkitehtuurin sisällyttäminen ketteriin ohjelmistotuotantomenetelmiin

Huomon kandidaatintutkielma kävi läpi erilaisia tapoja sisällyttää arkkitehtuuri- ja suunnittelutyötä scrumia ja xp:tä käyttäviin menetelmiin. Menetelmät jakaantuivat pääosin kahteen malliin. Alussa tehtävään ns. nollasprinttiin, jossa käytetään hieman aikaa työympäristön perustamiseen ja ohjelman yleiseen suunnitteluun. Toinen tapa ujuttaa suunnittelutyötä scrumiin, on järjestää ajoittain suunnittelupiikkejä tai -sprinttejä.

Mielestäni mielenkiintoista ja hieman lannistavaa, oli asenteet tällaisia käytänteitä kohtaan. Edellä mainittuja käytänteitä arvioitiin osaksi sen mukaan, kuinka ortodoksisia ne ovat. Nollasprintin tuomitseminen sen takia, että se ei kuulu alkuperäiseen scrumiin on huono syy. Väite, siitä, että se ei tuota asiakkaalle lisäarvoa on yksinkertaistus. Kannattaako tylsällä puukolla veistää? Työkalut hankitaan ennen työhän ryhtymistä ja niitä huolletaan työn aikana. Suunnittelutyö on yksi käytettävä työkalu muiden joukossa. Eikö ketterien menetelmien edustajat aikoinaan taistelleet ohjelmistokehityksen vapaaksi vesiputousmallin orjallisesta noudattamisesta. Jos nyt takerrutaan menetelmien ortodoksisuuteen, ollaan matkalla sinne, mistä kerran vapauduttiin.

 
## Eero-Veikko Laine: Johtaminen perinteisissä ja ketterissä ohjelmistoprojekteissa

Erittäin mielenkiintoinen kandidaatintutkielma siitä, mitä projektipäällikölle käy ketterissä menetelmissä (scrum). Tämä pilkotaan kolmeen osaan, joihin kuhunkin kohdistuu erilaisia vaatimuksia. Projektipäällikköä löytyy scrum masterista, product ownerista sekä itse kehitystiimistä. Scrum master saa tehtäväkseen huolehtia siitä, että tiimin ympäristö on kunnossa ja puitteet toimivat. Hän on eräänlainen huoltomiehen ja valmentajan sekoitus. Product owner perii projektipäälliköltä aseman puun ja kuoren välissä. Hän asettaa tavoitteet tuleville sprinteille ja vastaa asiakkaille ja johdolle työn edistymisestä.

Mielenkiintoinen osa projektipäällikön tehtäviä annetaan myös tiimiläisille. Ensinäkin tiimissä voi esiintyä mentorointia nuorempia jäseniä kohtaan. Tämä edessauttaa uusia jäseniä pääsemään mukaan projektin juoksuun. Toisaalta tiimissä voi kiertää asiantuntijajohtajuus. Jos tiimissä on erikoisosaamista, on luontevaa ohjata vastuuta osaamisen suuntaan. Kaiken kaikkiaan ohjelmistotiimi tarvitsee johtajuutta. Se on parhaimmillaan hienostunutta ja jaettua.


## Jeff Patton: The New User Story Backlog is a Map

Jeff Patton kritisoi kirjoituksessaan yksiulotteista backlogia, jossa käyttäjätarinat ovat yksinkertaisesti listattu prioriteettinsa mukaiseen järjestykseen. Hänen mukaansa tällainen listaus kertoo projektin johdolle työn etenemisestä, mutta ei auta ohjelmiston suunnittelua ja rakentamista. Prioriteettilista käyttäjätarinoista antaa huonon kokkonaiskuvan siitä, mitä ohjelman on tarkoitus tehdä ja toteuttaa. Patton mieltää hyvän backlogin pikemminkin puumaiseksi rakenteeksi.

Puumainen backlogi kuvaa sitä, miten jokaisella käyttäjätarinalla on oma paikkansa ja kuinka se on suhteessa kokonaisuuteen. Yksi tarina vaikuttaa toiseen jne. Tarinat (lehdet) ovat puun äärimmäisimmät osat. Niihin saavutaan vasta rungon, haarautumien, oksien ja niiden haarautumien jälkeen. Rakenne ennen lehtia kuvaa sitä rakennelmaa josta tarinat kumpuavat - Asiakkaita toiveineen. Pattonnin mukaan käyttäjätarinat kannattaa kartoittaa fyysisesti muotoon jossa hahmottuu niiden taustalla oleva rakennelma. Tämä helpottaa visualisoimaan kokonaisuuden paremmin.

Tämä oli mielestäni hyvä kirjoitus, sillä se alleviivasi kontekstin mekitystä. Ohjelmat eivät ole vain kasa toimintoja, jotka joku on pyytänyt toteuttamaan. Ohjelmilla on aina käyttötarkoitus, joka on sidottu aikaan, paikkaan sekä sitä käyttävään yhteisöön.

